111⁴

quam in illos, grassatam esse et temporis vim iniuriam-
que, et librariorum hominum incuriam, negligentiam, stu-
porem , inscitiam , quandoque etiam licentiam. Quam-
vis autem plurimum operae ac laboris posuissem in con-
textu expurgando emendandoque‚ haud pauci tamen
supererant loci corrupti et depravati, quibus sanandis
operam suam negabant nostri libri. Eiusmodi itaque
in locis coniectura erat agendum: quam quo cum. suc-
cessu exercuerim ‚ iudicium alios penes esto. Non
-tamen recipiendas duxi in contextum coniecturas nisi*
paucissimas, quae non, modo insignem quandam speciem
veri, sed ipsius quoque evidentiae claritatem habere vide·-
rentur ‚ quum timidior deprehendi mallem quam auda·-
cior. Sed neque sic satis factum putabam lectoribus.
Narrat enim Iordanis res plurimas , quas multo minus
quam quae, a Graecis Latinisque scriptoribus traditae
sunt olim, habemus cognitaS, eaeque in iis saepe regioni-
bus et terris gestae referuntur, quarum leriore vel nulla
etiam imbuti sumus notitia3 praeterea gentes ‚ nationes,
populi commemorantur ab eodem et quasi ⁸in scenam pro-
ducuntur, qui illis ne auditu quidem fuerunt cogniti.
Denique voces locutionesque reperiuntur apud nostrum,
quas prior et antiquior aetas aut ignoravit aut aliter cepit
et usurpavit, quarumque de significatione lexica frustra
plerumque consulueris, Igitur ut his quoque in rebus
consuleretur lectoribus , annotationes addere est visum,
quibus modo res gestae ., quae a nostro* narrantur, illu-
strarentur , adhibitis hanc in rem cum aliis auctoribus
tum illorum temporum, modo nomina ac sedes gentium
nationumque atque urbium fluviorumque situs ab eo
commemoratarum, quatenus eius fieri posset, explanaren-
tur, allatis, quae de iis viri ,docti suis in libris sparsim et
superioribus temporibus et nostro commentati essent ac,
quatenus commodum videbatur, servatis plerumque ipsis

