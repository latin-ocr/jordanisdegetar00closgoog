v!

-ex annotationibus textui subiectis et c prolegomenis, ita,
quomodo et quatenus ii et ipsi. bene promeriti sint de
Iordane et de textu eius emendando et rectius consti-
tuendo, non retinebitur vel dissimulabitur in eisdem.
Est denique praeter eas , quas modo recensui, edi-
tiones in edendo Iordane aliud quoque subsidiorum
genuS, quod praesto mihi erat, neglectum quidem illud
aut ignoratum ab iis, qui edendi nostri curam susce-
perunt, minime tamen contemnendum vel spernendum
in textu eius emendando, et quod multum faciat ad con-
firmandas stabiliendasque assensu suo lectiones aliquam- ’

multas, eos dico scriptores„ qui medio quod vocatur ·

aevo florentes in Chronicis annalibusque suis conscri-
bendis conglutinandisve nostrum ad partes vocaverunt
eiusque librum in rem suam adhibuerunt, quo in negotio
Iordane nondum exscripto typis libros manu exaratos
adire necesse ipsis erat. Quorum alii ita usi sunt scrip-
tore nostro, ut aliquot eius particulas vel etiam no-

 

mina propria , prout instituti eorum ratio poscebat , ex .

eo mutuarentur , ut Geographus Ravennas3 alii ita , ut
maiores quasdam excerptas ex eo partes vel parum
vel plane non mutatas operibus suis immiscerent, ut
auctor Historiae Miscellae, FreculphuS, Gobelinus Persona3
alii ita , ut totum paene nostri librum in sua 'transscri-
berent, partim servatis integris nostri verbis, ut Excerp-
-torum auctor, partim uno alterove loco mutatis, ut' Ro-
dericus, partim cultiori et comtiori oratione redditis, ut
Bonfinius, partim denique in epitomen redigerent nostri
librum, quod fecit Aeneas Sylvius. Horum quidem scripto·-
rum plurimum ad textum nostri rectius constituendum
conferre eos , qui aut parum aut plane non immutata

⁶ nostri verba exhibent, nemo, puto, erit, qui non videat:

magni tamen faciendi hac in re et illi, qui suis nostrum
reddiderunt verbis, quum in suo quisque libro quid

